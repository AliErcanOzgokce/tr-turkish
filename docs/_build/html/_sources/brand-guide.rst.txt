########################
Solidity Marka Kılavuzu
########################

Bu marka rehberi, Solidity'nin marka politikası ve logo kullanım yönergeleri hakkında bilgi içerir.

Solidity Markası
==================

Solidity programlama dili, çekirdek bir ekip tarafından yönetilen açık kaynaklı bir topluluk projesidir. Çekirdek ekip `Ethereum Foundation <https://ethereum.foundation/>`_ tarafından desteklenmektedir.

Bu belge, Solidity marka adı ve logosunun en iyi şekilde nasıl kullanılacağı hakkında bilgi vermeyi amaçlamaktadır.

Marka adını veya logoyu kullanmadan önce bu belgeyi dikkatlice okumanızı öneririz. İşbirliğiniz çok takdir edilmektedir!

Solidity Marka Adı
===================

"Solidity" yalnızca Solidity programlama diline atıfta bulunmak için kullanılmalıdır.

Lütfen "Solidity" i aşağıdaki şekillerde kullanmayın:

- Başka herhangi bir programlama diline atıfta bulunmak için.

- Yanıltıcı olacak veya ilgisiz modüllerin, araçların, belgelerin veya diğer kaynakların Solidity programlama diliyle ilişkilendirildiğini ima edecek şekilde.

- Solidity programlama dilinin açık kaynaklı ve ücretsiz olup olmadığı konusunda topluluğun kafasını karıştıracak şekilde.

Solidity Logo Lisansı
=====================

.. image:: https://i.creativecommons.org/l/by/4.0/88x31.png
  :width: 88
  :alt: Creative Commons License

Solidity logosu `Creative Commons Attribution 4.0 International License <https://creativecommons.org/licenses/by/4.0/>`_ altında dağıtılmakta ve lisanslanmaktadır.

Bu, en serbest Creative Commons lisansıdır ve herhangi bir amaç için yeniden kullanıma ve değişikliklere izin verir.

Bunları yapmakta özgürsünüz:

- **Paylaş** - Materyali herhangi bir ortamda veya formatta kopyalayın ve yeniden dağıtın.

- **Uyarlamak** - Ticari olarak bile olsa herhangi bir amaçla materyali yeniden karıştırmak, dönüştürmek ve üzerine inşa etmek.

Aşağıdaki şartlar altında:

- **Atıf** - Uygun şekilde atıfta bulunmalı, lisansa bir bağlantı vermeli ve değişiklik yapılıp yapılmadığını belirtmelisiniz. Bunu makul herhangi bir şekilde yapabilirsiniz, ancak Solidity çekirdek ekibinin sizi veya kullanımınızı onayladığını gösteren herhangi bir şekilde yapamazsınız.

Solidity logosunu kullanırken lütfen Solidity logo yönergelerine uyun.

Solidity Logo Kılavuzu
========================

.. image:: logo.svg
  :width: 256

*(İndirmek için logoya sağ tıklayın.)*

Lütfen şunları yapmayınız:

- Logonun oranını değiştirmek (uzatmayın veya kesmeyin).

- Kesinlikle gerekli olmadığı sürece logonun renklerini değiştirmek.

Credits
=======

Bu belge kısmen `Python Yazılım Vakfı Ticari Marka Kullanım Politikası <https://www.python.org/psf/trademarks/>`_ ve `Rust Media Guide <https://www.rust-lang.org/policies/media-guide>`_'dan türetilmiştir.
